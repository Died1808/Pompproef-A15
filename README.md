# Pompproef-A15
In deze directory staat een uitwerking van een pompproef bij de A15 als voorbeeld van het toepassen van TTIM in combinatie met een geautomatiseerde invoer op basis van sonderingen.
De invoer is geautomatiseerd op basis van sonderingen en uitgewerkt met TTIM. Als het goed is zijn de benodigde data in deze directory aanwezig, maar mocht er iets ontbreken graag contact opnemen. NB: deze uitwerking geeft een voorbeeld van rekenen met TTIM met betrekking tot de uitwerking van een pompproef waarbij veel metingen (bijvoorbeeld middels automatische drukopnemers bij peilbuizen) en 'harde' data zoals filterstellingen aanwezig zijn. De ervaring van werken met de TIM modules is dat er, afhankelijk van de keuze voor een laagindeling, vele passende oplossingen zijn voor parameters als KD, S en anisotropie. Daarnaast lijkt met name anisoptropie deels een eigenschap te zijn van de bodemmatrix, maar ook deels van schaal en tijd. Bij de aanvang van een pompproef zal vlak bij een filter het grondwater horizontaal stromen waardoor op die locatie de vehouding kh/kz vrijwel oneindig is. Op korte afstand (meterschaal) lijkt de anisotropie in de grootte 10-100 te liggen om pas op verdere afstand te dalen naar waarden tussen 1-10.
